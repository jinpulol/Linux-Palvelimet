# h1 - Oma Linux

Ensimmäisen viikon kotitehtävänä tuli kirjoittaa tiivistelmä muutamalla ranskalaisella viivalla kahdesta annetusta artikkelista,
asentaa Linux virtuaalikoneeseen, sekä vapaaehtoisena bonuksena asentaa ja esitellä suosikkiohjelmani Linuxilla.
Tehtävien tarkemmat kuvaukset löytyvät opettajan [sivuilta](https://terokarvinen.com/2023/linux-palvelimet-2023-alkusyksy/).

Artikkelit joita tehtävässä tuli tiivistää, olivat kurssin opettajan, Tero Karvisen kirjoittama artikkeli raportin kirjoittamisesta
(https://terokarvinen.com/2006/raportin-kirjoittaminen-4/), sekä FSF:n (Free Software Foundation) artikkeli vapaiden ohjelmistojen määritelmästä
(https://www.gnu.org/philosophy/free-sw.html).

## x) Lukutehtävät ja tiivistäminen

### 1. Tero Karvinen, Raportin kirjoittaminen
- Raportoinnin tarkoitus on olla täsmällinen kertomus tekemästäsi.
- Täsmällisyydesä seuraa toistettavuus: mikäli annat raporttisi eteenpäin, tulisi kaiken itsellesi tapahtuneen myös tapahtua seuraavalla käyttäjällä.
- Jotta raporttia olisi helpompi myös muiden seurata, on kielen oltava selkeää ja helppolukuista.
  
### 2. FSF, FSF Free Software Definition
- Vapaan ohjelmisto ja avoimen lähdekoodin ohjelmisto tarkoittavat eri asioita, vaikkakin avoimen lähdekoodin ohjelma yleisesti ottaen onkin ilmainen.
- Sana 'Free', kääntyykin sekä vapaaksi että ilmaiseksi.
- Vapaalla ohjelmistolla halutaan korostaa yksilön oikeuksia, ja sen neljä perusvapautta ovat:
    - ohjelmaa saa käyttää mihin vain (freedom 0).
    - ohjelmaa saa tutkia ja muokata omiin tarpeisiin sopivaksi (freedom 1).
    - ohjelman kopioita saa uudelleenjakaa eteenpäin (freedom 2).
    - ohjelman muokattua versiota saa jakaa eteenpäin (freedom 3).
- FSF:n määritelmä vapaasta ohjelmistosta ei ota kantaa ohjelman hintaan. Ohjelmaa saa myydä halutulla hinnalla muille, mutta ostajalla on toisen ja kolmannen perusvapauden myötä oikeus jakaa ohjelmaa ilmaiseksi tai valitsemallaan hinnalla.

## a) Linuxin asentaminen virtuaalikoneeseen

### Käyttämäni työympäristö

Suoritin asennuksen kannettavalla tietokoneellani, Lenovo Yoga Slim 7 Pro:lla (AMD Ryzen 7 5800H @ 3.20 GHz, 16 GB DDR4-3200, NVIDIA GeForce RTX 3050 laptop 4 GB GDDR6). Kannettavan käyttöjärjestälmänä oli WIN11, versio 22H2.

Linuxin asentamiseen käytin Oraclen VM Virtual Box v7.0.10.

Asennetun Linuxin jakeluversio oli Debian 12.1 xfce työpöytäympäristöllä.

### Asentaminen

Asentaminen alkoi lataamalla [debianin](https://cdimage.debian.org/debian-cd/current-live/amd64/iso-hybrid/) sivuilta oikea levykuva, ISO-tiedosto. Valitsin opettajan suosituksesta levykuvaksi [debian-live-12.1.0-amd64-xfce.ison](https://cdimage.debian.org/debian-cd/current-live/amd64/iso-hybrid/debian-live-12.1.0-amd64-xfce.iso). Lataamani ISO-tiedosto oli kooltaan noin 3 GB, lataamisessa ei siis suinkaan mennyt pientä happihyppelyä kauemmin.

Lataamisen jälkeen oli aika käynnistää Oraclen VM Virtual Box ja asentaa Linux käyttäen lataamaani levykuvaa.
Mainitaan tässä välissä, että asentamiseen oli tarjolla myös kattavat [ohjeet](https://terokarvinen.com/2021/install-debian-on-virtualbox/) kurssin opettajan, Tero Karvisen, kotisivuilla.





